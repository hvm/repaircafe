# LCD van Philips, met lelijk geluid bij b.v. lage stemmen

Symptomen: lelijk, resonerend geluid als b.v. bij het nieuws iemand met lage stem aan het woord kwam.

Diagnose: kast resoneerde met de lage-tonen-luidspreker (woofer) aan de achterzijde. Foto's uit de service-documentatie tonen een kabelboom op die locatie, dus mogelijk heeft er wat plakband losgelaten.

Oplossing: in overleg het apparaat niet geopend, maar aan de buitenzijde voorzien van dempingsmateriaal (plakbitumen, zoals op de carrosserie van een auto). Enkele stukjes waren voldoende om de resonatie weg te nemen.
