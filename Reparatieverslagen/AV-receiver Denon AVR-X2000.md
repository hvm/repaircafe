# Reparatieverslag Denon AVR-X2000

Apparaat: Denon AV-receiver AVR-X2000 (gekregen, want defect)

Symptomen: eigenaar heeft per ongeluk een luidsprekeruitgang kortgesloten, en sindsdien schakelt het apparaat zichzelf uit na enkele seconden.

Werkwijze:
Allereerst het probleem bevestigd. Op internet eerst weinig succes met het vinden van service-documentatie, maar toen bleek dat het apparaat ook als AVR-E400 verkocht is, vond ik een handleiding met schema.

Apparaat opengemaakt, zekeringen nagemeten (goed), en de eindversterker-module uit het apparaat gehaald (foto). Eindtransistoren doorgemeten met een multimeter in de diode-stand. Je kan kanalen vergelijken, dus je weet hoe het moet zijn, ook zonder schema.

Diagnose: e√©n van de transistoren van de kortgesloten eindversterker had inderdaad sluiting, en de zware weerstanden ernaast waren oneindig hoog, i.p.v. laag, zoals bij het kanaal ernaast.

Nieuwe weerstanden en transistoren besteld bij Sinuss en vervangen (foto). Ik had geen zin om 7 x 3 x 3 = 63 pootjes los te solderen van transistoren, of ze alle 21 los te schroeven en dan hopen dat de isolatieplaatjes blijven zitten, dus ik heb de nieuwe weerstanden op de oude pootjes gesoldeerd.

Resultaat: Apparaat doet het al maanden prima. 
